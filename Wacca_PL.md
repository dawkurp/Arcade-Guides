# Wacca

Typ gry: rytmiczna, dotykowa  
Zalecane dodatki: rękawiczki, karta kompatybilna z Amusement IC

<details>
  <summary>Szczegóły co do dodatków</summary>
Rękawiczki: zalecane aby dłonie lepiej się ślizgały po kontrolerze, przykładowo można użyć cienkich bawełnianych rękawiczek jak te do kosmetyków z Rossmanna albo cienkie zimowe rękawiczki ze sztucznych materiałów.
Niektórzy gracze używają również innych sztucznych rękawiczek, na przykład tzw. ślubne.

Karta: najłatwiej użyć faktycznej karty AIC kupionej z Japonii, Korei czy USA gdzie są w normalnej sprzedaży w salonach gier. Alternatywnie można zamówić od chińskiego sprzedawcy na przykład na Aliexpress karty Felica i takich używać do logowania do gier.   
Wyniki nie są przechowywane na karcie, ale karta jest używana jako klucz dostępu do profilu na serwerze. Wacca jest podłączona do sieci która pozwala na jedną kartę per profil.
</details>

Zalecenia co do postowania na mediach społecznościowych: **nie wrzucać publicznie nagrań z gry** ani zdjęć z widocznym ekranem innym niż attract loop (ekran poza czasem aktywnego grania przez kogoś na automacie).

## tl;dr

Aby zacząć kredyt albo odczytaj kartę (świecący na biało czytnik poniżej kontrolera) albo dotknij przycisku na dole kontrolera aby zacząć kredyt gościa.  
Tutorial można pominąć przyciskiem po prawej stronie, ale pokazuje wszystkie typy nutek i podstawowe mechaniki więc warto raz obejrzeć.  
Piosenki wybieramy obracając za białą część pierścienia lub przyciskami na 5:30 i 7:30 pierścienia.  
Przy wyborze piosenki trudność zmienia się przyciskami po lewej.  
Kategorie można szybko zmieniać przyciskami po lewej i prawej stronie pierścienia na górze.  

Po wyborze piosenki można jeszcze ostatni raz zmienić trudność albo wejść w ustawienia przed rozpoczęciem piosenki.  
Nutki lecą ze środka ekranu do różowej linii na skraju ekranu. Dotykamy kiedy docierają do linii.

Po zakończonej piosence jest ekran z wynikiem piosenki zanim wraca się do wyboru piosenki.

Kredyt ma **3 piosenki** i ekran z podsumowaniem wyników.


## Podstawy

Wacca to gra rytmiczna, w której na jeden kredyt ma się do zagrania 3 piosenki.

Nuty do zagrania pojawiają się w środku ekranu i należy dotknąć czarnego (podświetlonego LEDami) pierścienia na automacie w momencie gdy docierają do różowego pierścienia na brzegu ekranu.  
Nuty mają kilka typów:
- zwykłe nuty do dotknięcia (domyślnie różowe)
- nuty do przytrzymania (domyślnie żółte)
- nuty do przeciągnięcia przez nie w dowolnym kierunku (domyślnie żółte)
- nuty do pociągnięcia w wyznaczonym kierunku (zielone - w prawo, pomarańczowe - w lewo, czerwone - w przód, niebieskie - w tył)

Zaliczenie piosenki jest rozpatrywane na podstawie końcowego wyniku punktowego i każdy poziom trudności ma inny próg zaliczenia.   
W trakcie grania piosenki powyżej środka ekranu wyświetlony jest pasek pokazujący postęp w zdobywaniu punktów z zaznaczonym w poprzek progiem zaliczenia. Dodatkowo w momencie zaliczenia piosenki aktualnie wybrany nawigator odtwarza specjalną kwestię.

## Układ menu

Interfejs Wacci używa pierścienia na automacie jako kontrolera, z możliwością przewijania opcji albo dotykając białej części pierścienia i przesuwania/ "rzucania" do szybkiego przewijania albo używania podpisanych na ekranie przycisków po wewnętrznej stronie pierścienia.

Aby zacząć kredyt można albo odczytać kartę albo zacząć kredyt gościa.   
Odczyt jest możliwy kiedy czytnik po lewej stronie panelu pod kontrolerem na automacie jest podświetlony na biało. Karty są zbliżeniowe i odczyt zakończył się sukcesem jeśli czytnik zmieni kolor na niebieski.
Po zeskanowaniu karty gra pyta się czy na pewno chcemy zacząć grę.  

Kredyt gościa zaczyna się dotknięciem przycisku na dole pierścienia i potwierdzeniem.

Przy pierwszym użyciu karty zakładany jest nowy profil.  
W nowym profilu wybiera się nazwę konta (dostępne są wielkie/małe litery, cyfry i niektóre symbole).  
Po ustawieniu nazwy konta zaczyna się ścieżka wspólna z kredytem gościa - gra proponuje tutorial a później przenosi do wyboru piosenki.
<details>
  <summary>Wybór piosenki i trudności</summary>
  Piosenki są podzielone na kategorie i domyślnie aktywne jest grupowanie według gatunku piosenki. Wewnątrz kategorii można przejrzeć pojedyncze piosenki.  
  
  Poziomy trudności w Wacce rosnąco:  
  - Normal  
  - Hard  
  - Expert  
  - (opcjonalnie) Inferno

  Dodatkowo każdy poziom trudności ma również numeryczne oznaczenie tego, jak skomplikowany jest układ.

</details>
Na wybór piosenki jest ograniczony czas - domyślnie 99 sekund od uzyskania kontroli.
Po wyborze piosenki jest ekran na którym można zmienić poziom trudności, otworzyć ustawienia, wycofać się do wyboru piosenki lub zacząć grać piosenkę na wybranym poziomie trudności.

<details>
  <summary>Menu ustawień</summary>
Menu ustawień ma limit czasu 30 sekund co piosenkę.  
Menu ustawień w czasie pierwszych kilku kredytów najpierw proponuje skorzystanie z wcześniej przygotowanych presetów ustawień lub przejście do pełnego ekranu ustawień.  
W pełnym menu ustawień jest dostępne kilka grup ustawień.  
Pierwsza z nich to ustawienia gry.
Pierwszym ustawieniem w środku jest prędkość przewijania się ekranu gry. W trakcie modyfikowania tego ustawienia w środku ekranu jest podgląd tego, jaką prędkość daje wybrane ustawienia i jak to będzie wyglądało w grze.
</details>

## Rozgrywka

W trakcie gry nuty pojawiają się w środku ekranu i lecą z ustawioną wcześniej prędkością do judgement line będącego różowym pierścieniem na ekranie.  
Aby zagrać nutę należy dotknąć pierścienia w miejscu do którego leci nuta w momencie gdy nuta dotyka do judgement line.  
Gra ocenia to, jak dobrze się gra na podstawie tego, jak blisko idealnego momentu w czasie dotykamy nuty oraz czy nie pomijamy nut.

Po zakończeniu piosenki pokazywana jest plansza z wynikiem. Wyszczególnione są tam oceny za wszystkie trafienia, ile z nich było za wcześnie lub za późno oraz ocena.  
Dodatkowo pokazane są również otrzymane punkty RP oraz rating gracza.

<details>
  <summary>System ocen w Wacce</summary>
Skala ocen punktowych w Wacce wygląda następująco:

|Ocena |Próg punktowy|
|---|---|
|MASTER|1 000 000|
|SSS+|990 000|
|SSS|980 000|
|SS+|970 000|
|SS|950 000|
|S+|930 000|
|S|900 000|
|AAA|850 000|
|AA|800 000|
|A|700 000|
|B|30 001|
|C|1|
|D|0|

Dodatkowo są również specjalne oceny za wyjątkowo dobre wyniki:
|Ocena|Warunek|
|---|---|
|All Marvelous|Idealny wynik, synonimiczne z MASTER|
|Full Combo|Zagranie całej piosenki bez zgubienia ani jednej nuty|
|Missless|Zagranie całej piosenki mając nie więcej niż 5 zgubionych nut|

Za wielokrotne osiągnięcie All Marvelous na danym poziomie trudności tej samej piosenki ikonka All Marvelous zmienia kolor:
|Ilość AM|Kolor|
|---|---|
|1|Biały|
|2|Niebieski|
|3|Żółty|
|5|Czerwony|
|10|Fioletowy| 
</details>

## Profil gracza

Po grze z kartą możliwe jest sprawdzanie swoich wyników w przeglądarkowym interfejsie (webui).  
Aby móc do niego się dostać należy na automacie odczytać access code swojej karty.

<details>
<summary>Sprawdzanie access code</summary>
  Aby sprawdzić access code należy użyć automatu i swojej karty.
  1. Odczytaj kartę na automacie  
      - W trakcie attract mode kiedy czytnik świeci się na biało przyłóż do niego swoją kartę.
      - Prawidłowy odczyt jest oznaczony podświetleniem czytnika na niebiesko.
  2. Na następnym ekranie powinna się pokazać na górze nazwa twojego konta i jego główne statystyki.
  3. Naciśnij położony po prawej stronie przycisk podpisany `Access code`.
  4. Zanotuj wyświetlony numer lub zrób jego zdjęcie - to twój access code potrzebny do dostępu do webui.
</details>

Webui do Wacci to [Mithical](https://webui.wacca.plus).  
Przy pierwszym skorzystaniu trzeba dodać do niego swoją kartę używając menu `Manage your cards` i wpisując swój access code.  
Po podaniu prawidłowego numeru karty można przejść do webui używając przycisku `Wacca` na górnej belce.

Interfejs webui pozwala sprawdzać swoje wyniki, odblokowane przedmioty, leaderboardy per piosenka/poziom trudności oraz używać zdobytych RP do gaczy.  
RP są potrzebne w grze do odblokowywania dodatkowych piosenek i poziomów trudności, jednak można je również wydać na gaczę aby odblokować dodatkowe kosmetyki.
